21.11.2022
Tänään kirjoitin suorituskykytestejä algoritmeille. Panostin siihen ehkä vähän liikaakin, sillä opettelin miten Pythonilla voi kirjoittaa Excel-tiedostoja ja miten tehdä niihin kuvaajia :D. Sanoisin kuitenkin että se on melko hyödyllinen taito, ja se helpottaa ainakin testausdokumentin kirjoittamista. Tekniseen toteutukseen mulla ei tällä hetkellä oo kysymyksiä, mutta ehkä sellainen asia mietityttää että kun arvioidaan aikavaativuutta O(n), niin mikä n tässä tilanteessa on. Koska tässähän työssä käyttäjä ei syötä suurta määrää tietoja, vaan ainoastaan kolme muuttujaa. Joten voiko tässä tilanteessa ajatella syötteen n olevan generoitu labyrintti vai kannattaako aikavaativuutta tarkastella nimenomaan syötteiden suhteen, esimerkiksi O(xy).

26.11.2022
Olen ollut tällä viikolla niin kiireinen, että en ole ehtinyt kehittää ohjelman toiminnallisuutta. Olen kuitenkin tänään kirjoittanut jo jonkin verran toteutusraporttia. Minulla onkin siihen liittyen pari kysymystä:

Ensinnäkin, voiko toteutusraporttia kirjoittaessa olettaa tunnetuksi esim. syvyyshaun ja Primin algoritmin aikavaativuudet, vai täytyykö näihin löytää lähdeviitteet?

Ja voiko suorituskykytestien kuvaajien perusteella päätellä aikavaativuutta? Jos esimerkiksi testidatan kasvaessa kuvaajan kulmakerroin kasvaa pienesti, niin onko siitä luvallista päätellä, että algoritmi toimii ajassa O(x log(x))?

Ja ylipäätäänkin mitä toteutusraporttiin on tarkoitus kirjoittaa lähteiden kohdalle? Kirjoitetaanko siihen esimerkiksi että mistä käytettyjen algoritmien pseudokoodi on haettu?